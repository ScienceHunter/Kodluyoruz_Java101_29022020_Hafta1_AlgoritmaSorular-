
# Ödev Soruları

## Not: Tüm soruları tek bir Java projesi içinde çözüp gönderebilirsiniz.

**Açıklama1:** Soruların her biri ayrı ayrı algoritmaları ifade eder. Algoritma dediğimiz kavram bilgisayar programcılığı için çok önemli bir konudur.
Algoritma düşünce sistematiğini geliştirmeyen bir yazılımcı yazılım kütüphanelerini, programlama dillerini öğrenerek iyi bir programcı olma yolunda çok ileriye gidemez.

**Açıklama2:** Bu önemine istinaden ekstra algoritma ödevleriyle bu sizlerin bu yönünü geliştirmek hedefindeyiz.

**Açıklama3:** Verilen soruları Java dilinde kodlamanızı rica ediyorum. Ayrıca, hazır çözümler kullanmadan herkesin bireysel kodlamalasını rica ediyorum.
Yardımlaşma için birbirinizden ve benden yardım alabilirsiniz. Tek şart copy-paste kodlar lütfen olmasın :) Sizin gelişiminiz için bu çok önemlidir.

**Açıklama4:** Ödev sorularını yaparken takıldığınız yerlerde Google'da aramalar yaparak yardım alabilirsiniz. Unutmayın Google en büyük yardımcınız :)

#Sorular

**Soru1:** String tipinde sabit bir şifre değişkeni oluşturunuz. Örneğin: String password = "12345"; gibi. Ardından, kullanıcıdan klavyeden bir şifre girmesini isteyiniz.
Girilen şifre ile değişkende tuttuğunuz değeri kıyaslayınız. Eğer, iki değer birbirine eşitse ekrana "Giriş Başarılı!", değilse "Giriş Başarısız" yazdırınız.

**Soru2:** Kullanıcının konsol ekrandan 4 temel matematiksel işlemi yapabildiği bir program yazmanız bekleniyor. Program aşağıdaki özellikleri sağlamalıdır.

- Yapılabilecek temel işlemler: Toplama, Çıkarma, Çarpma, Bölme
- Kullanıcıya 4 işlemden birini seçeceği menüyü konsol ekrana yazdırınız. Örneğin: 1-Toplama, 2-Çıkarma vb...
- Ardından kullanıcıdan 2 adet tamsayı tipinde sayı girmesini isteyiniz. Bu girilen iki sayıyı değişkenlerde saklayınız.
- Seçilen işlem tipine göre matematiksel işlemi yapınız ve konsol ekranına yazdırınız.

**Soru3:** Rastgele sayılardan oluşmuş 100 elemanlık tamsayı dizisindeki tüm elemanların ortalamasını alacak programı geliştiriniz. Programı yazarken aşağıdaki özelliklere uygun yazınız.

- Rastgele oluşan 100 elemanlık sayı kümesi program yeniden her çalıştığında değişsin. Sabit elemanlı bir dizi vermeyiniz!
- Ortalama almayı sağlayacak kodu bir fonksiyon halinde tasarlayınız. İçine diziyi girdi (input) olarak alsın.
- Ortalama alan fonksiyon ortalamayı ondalıklı sayı olarak döndürsün. (return) etsin.

**Soru4:** Aşağıdaki görüntüyü konsol ekranına yazdıran algoritmayı tasarlayınız.

<img width="195" alt="Screen Shot 2020-03-03 at 00 37 53" src="https://user-images.githubusercontent.com/2838457/75720412-806c3f80-5ce7-11ea-8b8b-d740b6363564.png">

**Soru5:** Rastgele sayılardan oluşan 100 elemanlık tamsayı dizisi oluşturunuz. Ardından tek ve çift sayıları bulan bir program yazınız.

**Soru6:** PDFDocument isminde bir sınıf yaratınız. Ardından, WordDocument isminde bir sınıf tasarlayınız. Bu iki sınıf içinde String body = ""; isminde bir tane nesne değişkeni tanımlayınız.
Tanımlanan bu "body" isimli değişkeninin tutacağı veriyi kurucu metot vasıtasıyla gönderiniz. Sınıfın içinde "body" değişkenine ait değeri dışarıya döndürecek "getBody" isimli bir metot yazınız.

Yukarıdaki işlemlerin ardından Printer isminde bir sınıf tanımlayınız. "printPDFDocument" isminde PDF dokümanına ait "body" bilgisini konsol ekrana yazdıran bir metot tanımlayınız.
Aynı şekilde "printWordDocument" isminde Word dokümanını konsol ekrana yazdıran bir metot tanımlayınız. Bu metotları "static" tanımlamanız gerekmektedir.

Ardından main fonksiyonu içinde PDFDocument ve WordDocument nesneleri oluşturunuz. Bu nesnelere ait body bilgisini ekrana yazdırmak için "Printer" sınıfının metotlarını kullanınız.

Not: Print sınıfı içinde niçin statik metot kullandığımızı kısaca açıklayınız.

**Bu bir sınav değildir! Yeni sloganımız ==> Geliştirmek için kodluyoruz ... :))**


